
<!DOCTYPE html>

<html lang="sv">
    <head>
        <meta charset="utf-8" />
        <title>Nobelpriset</title>
        <link href="nobelpriset.css" rel="stylesheet" type="text/css">
	    <link rel="shortcut icon" href="Nobel_medal.png">
    </head>
    <body>

        <div id="storbox">
        
            <header><h1>Svenska Nobelpristagare</h1></header>
            
            <nav>
                <div id="list">
                    <div id="nav-header"><a href="start.html">Startsida</a></div>
                    <div id="list-header">Nobelpristagare</div>
                    <div class="list-item"><a href="Dag.html">Dag Hammarskjöld</a></div>
                    <div class="list-item" style="background-color: #f0f0f0;"><a href="Selma.html" style="color: #000;">Selma Lagerlöf</a></div>
                    <div class="list-item"><a href="Ragnar.html">Ragnar Granit</a></div>
                    <div class="list-item"><a href="Kai.html">Kai Siegbahn</a></div>
                </div>
            </nav>

            <article>
                <h2>Selma Lagerlöf</h2>
                <figure>
                	<img src="selma.jpeg" alt="Selma Lagerlöf">
                    <figcaption>Selma Lagerlöf</figcaption>
                </figure>
                <p>
                    Selma Lagerlöf föddes på Mårbacka, Östra Ämtervik i Värmland. Hembygden och markkänslan 
                    är grunden för Lagerlöfs verk, men lika viktiga blev färdandet och uppbrottet. Hon bröt 
                    sig mot faderns vilja ur en hopplös tillvaro som hemmadotter och tog lån till sin 
                    lärarinneutbildning. Enda anställningen hade hon vid Elementarskolan för flickor i Landskrona (1885–95).
                </p>
                <p>
                    Lagerlöf debuterade 1891 med Gösta Berlings saga, en stor roman byggd på fabeln om de tolv 
                    kavaljererna som låter ”äventyrens vilda jakt” gå fram över trakten kring sjön Löven, verklighetens 
                    Fryken. Med sitt dynamiska och fantastiska grepp revolterar boken mot 1880-talets samtidsrealism. 
                    En period av experimenterande avsatte novellsamlingen Osynliga länkar (1894). Där ingår bl.a. 
                    den ljuvliga ”Dunungen”, frukten av kärleken till Sophie Elkan, den vackra och spirituella 
                    göteborgsförfattaren som Lagerlöf mött. Brevväxlingen mellan dessa två är en rik källa för kunskap 
                    om Lagerlöfs liv och författarskap och om den samtida litterära miljön i landet. Ett urval av 
                    Lagerlöfs brev utgavs 1992 under titeln Du lär mig att bli fri. Med Sophie, ”reskamraten”, for 
                    Lagerlöf till Italien och Mellaneuropa (1895–96). Resan gav uppslag till noveller, legender och 
                    till romanen Antikrists mirakler, knuten till Sicilien. Den kom 1897, och samma år flyttade Lagerlöf 
                    till Falun, där hon hade nära till systern Gerda med familj. Modern och fastern Lovisa följde med till 
                    Falun. Där fick hon snart också en nära vän och hängiven medhjälpare i seminarieadjunkten Valborg Olander. 
                    Ett urval av Lagerlöfs brev till Olander utgavs 2006 under titeln En riktig författarhustru.
                </p>
                <p>
                    Dalarna blev en viktig inspirationskälla för Lagerlöf. Jerusalem (1–2, 1901–02), hennes tredje roman, 
                    utgår från ett faktiskt händelseförlopp i Nås, där en väckelserörelse hade lett till att en grupp 
                    dalabönder utvandrat till Jerusalem. Tillsammans med Sophie Elkan besökte hon Palestina och samlade 
                    dokumentärt material. Men bokens kärna, skildringen av Ingmarssönerna, storbönderna, vilkas öden 
                    konfronteras med utvandrarnas, är fiktiv. ”Jerusalem” innebar ett stort genombrott, också internationellt.
                </p>
                <p>
                    Både av ekonomiska skäl och för att hon fann uppgiften svår och utmanande åtog sig Lagerlöf uppdraget att skriva en 
                    läsebok för folkskolan. Nils Holgerssons underbara resa genom Sverige (1–2, 1906–07) blev en kolossal framgång, och 
                    berättelsen om pysslingen som flyger över landet med vildgässen utkommer fortfarande i nya upplagor världen över.
                </p>
                <p>
                    Lagerlöf skrev också en rad kortromaner, noveller och legender. I En herrgårdssägen (1899) är berättelsens psykologi 
                    uttryckt med sagans och sägnens symbolspråk. I Herr Arnes penningar (1904) gör spökhistorien, en av Lagerlöfs 
                    favoritgenrer, tillvaron expressiv och mystisk. Miraklets omvälvande kraft bestämmer historierna i Kristuslegender 
                    (1904). Sagor i traditionell mening skrev Lagerlöf sällan, fastän hon betecknats som sagoberätterska. Sagan är hos 
                    henne ett språk att avslöja själens troll och drakar. Detta är temat i Troll och människor (1–2, 1915–21). Höst (1933), 
                    den sista bok Lagerlöf gav ut, omfattar tal, essäer, noveller och legender. Fängslande kortprosa finns också i Från 
                    skilda tider (1–2), som publicerades postumt 1943–45.
                </p>
                <p>
                    1910-talets romaner har en mer reducerad form än Lagerlöfs tidigare verk med deras episka rymd. Det glansfulla och 
                    heroiska ersätts av anspråkslösare miljöer och socialt utsatta människor. Stilen blir mer intim och dialektnära. 
                    Liljecronas hem (1911), täcknamnet för Mårbacka, är titeln på den första bok Lagerlöf skrev efter Nobelpriset 1909 och 
                    den första boken efter återkomsten till hemprovinsen. Lagerlöf skildrar gårdens och sin farmors historia i mytens termer 
                    men utan den höga retoriken från ”Gösta Berlings saga”. Körkarlen (1912) fångar en stadsmiljö från industrialismens början 
                    samtidigt som Lagerlöf i den spränger gränsen mot dödsvärld och andeliv djärvare än hon någonsin gjort. Kejsarn av 
                    Portugallien (1914), en höjdpunkt i Lagerlöfs författarskap, skildrar ett familjedrama förlagt till det fattiga torpet 
                    Skrolycka i Askedalarna.
                </p>
                <p>
                    Under första världskriget kände Lagerlöf kravet att använda sin penna för fredens sak. Bannlyst (1918) jämställer kriget 
                    med kannibalism. Den rymmer fascinerande kapitel men fungerar knappast som helhet.
                </p>
                <p>
                    Som en krönande syntes i Lagerlöfs författarskap avtecknar sig trilogin med de intressanta kvinnoporträtten: Löwensköldska 
                    ringen (1925), Charlotte Löwensköld (1925) och Anna Svärd (1928). Det är en släkthistoria bestämd av skuld och hämnd som 
                    i det klassiska dramat. Sin egen familjs öde, förbundet med släktgården, återger Lagerlöf i Mårbacka (1922), där hon 
                    också berättar sina tidigaste barndomsminnen, upplevelserna i samband med hältan och den förlamning som drabbade henne 
                    som liten. De följande delarna i självbiografin, Ett barns memoarer (1930) och Dagbok för Selma Ottilia Lovisa Lagerlöf 
                    (1932), skildrar förutsättningarna för författarskapet i naivistisk stil med symboliska övertoner. Med dessa böcker vann 
                    hon en ny popularitet.
                </p>
                <p>
                    Många av Lagerlöfs verk har filmatiserats, i både Sverige och utlandet, och så småningom utvecklats till klassiker, t.ex. 
                    ”Herr Arnes pengar” (regi Mauritz Stiller, 1919), ”Körkarlen” (Victor Sjöström, 1921) och ”Gösta Berlings saga” (Stiller, 
                    1924). ”Kejsarn av Portugallien”, filmatiserad 1944 av Gustaf Molander, gjordes 1993 som TV-serie av Lars Molin. Andra av 
                    hennes berättelser har arbetats om för scenen och någon gång också framförts som opera eller balett.
                </p>
                <p>
                    Selma Lagerlöfs författarskap beskriver en linje som inte försvagas. Samtidigt med författarskapet drev hon sitt gods 
                    Mårbacka med djur och jordbruk och hade ansvar för många familjer. Som officiell person ombads hon yttra sig i skilda 
                    sammanhang. Hon engagerade sig i kvinnornas rösträttsrörelse och deltog aktivt i hjälpen till flyktingar.
                </p>
                <p>
                    Att bestämma hennes egenart som författare är svårt. Uppfattningen att hon är en fundamentalt episk begåvning är otillräcklig. 
                    Lagerlöf är en raffinerad berättare med konstruktiv fantasi, ofta mer dramatisk än episk. Hon är en jordnära författare, 
                    förankrad i verkligheten men med ständig hunger att nå bortom den i sina försök att tolka livets gåtor och frågor. 
                    Hämnden, skulden och försoningen är hennes stora teman. Hennes nydanande språk och moderna psykologi är en förutsättning 
                    för vår tids prosa. Selma Lagerlöf skapade äventyret i svensk berättartradition.
                </p>
                <p id="textsource">
                    <i>Texten är hämtad från <a href="http://www.ne.se/uppslagsverk/encyklopedi/l%C3%A5ng/selma-lagerl%C3%B6f" target="_blank">Ne.se</a>.</i>
                    | <i> Faktan är hämtad från <a href="http://www.nobelprize.org/nobel_prizes/physics/laureates/1981/siegbahn-facts.html" target="_blank">Nobelprize.org</a>.</i>
            	</p>
            </article>
            <aside>
               	<h3>Fakta</h3>          
                <table>
                	<tr><th>Fullständigt namn:</th></tr>
                    <tr><td>Selma Ottilia Lovisa Lagerlöf</td></tr>
                    <tr><th>Född:</th></tr>
                    <tr><td>20 November 1858, Mårbacka, Sverige</td></tr>
                    <tr><th>Död:</th></tr>
                    <tr><td>16 March 1940, Mårbacka, Sverige</td></tr>
                    <tr><th>Pris:</th></tr>
                    <tr><td>Litteratu</td></tr
				</table>
            </aside>
        </div>

    </body>
</html>
